<!DOCTYPE html> 
<html> 
	<head> <title>A patra povestire</title> </head> 
<body> 
	<h4>Fat-Frumos din lacrima de M.Eminescu</h4>
    <blockquote>
        In vremea veche, pe cand oamenii, cum sunt ei azi, nu erau decat germenii viitorului, pe cand Dumnezeu calca inca cu picioarele sale sfinte pietroasele pustii ale pamantului – in vremea veche traia un imparat intunecat si ganditor ca miazanoaptea si avea o imparateasa tanara si zambitoare ca miezul luminos al zilei.
        Trecura cincizeci de ani de cand imparatul purta razboi c-un vecin al lui. Murise vecinul si lasase mostenire fiilor si nepotilor ura si vrajba de sange. Cincizeci de ani, si numai imparatul traia singur, ca un leu imbatranit, slabit de lupte si suferinte – imparat ce-n viata lui nu rasese niciodata, care nu zambea nici la cantecul nevinovat al copilului, nici la surasul plin de amor al sotiei lui tinere, nici la povestile batrane si glumete ale ostasilor inalbiti in batalii si nevoi. Se simtea slab, se simtea murind si n-avea cui sa lase mostenirea urii lui. Trist se scula din patul imparatesc, de langa imparateasa tanara – pat aurit, insa pustiu si binecuvantat – trist mergea la razboi cu inima neimblanzita si imparateasa sa, ramasa singura, plangea cu lacrimi de vaduvie singuratatea ei. Parul ei cel galben ca aurul cel mai frumos cadea pe sanii ei albi si rotunzi, si din ochii ei albastri si mari curgeau siroaie de margaritare apoase pe o fata mai alba ca argintul crinului. Lungi cearcane vinete se trageau imprejurul ochilor si vine albastre se trageau pe fata ei alba ca o marmura vie.
        Sculata din patul ei, ea se arunca pe treptele de piatra a unei bolte in zid, in care veghea, deasupra unei candele fumegande, icoana imbracata in argint a Maicei durerilor. Induplecata de rugaciunile imparatesei ingenuncheate, pleoapele icoanei reci se umezira si o lacrima curse din ochiul cel negru al mamei lui Dumnezeu. Imparateasa se ridica in toata mareata ei statura, atinse cu buza ei seaca lacrima cea rece si o supse in adancul sufletului sau. Din momentul acela ea purcese ingreunata.Trecu o luna, trecura doua, trecura noua, si imparateasa facu un fecior alb ca spuma laptelui, cu parul balai ca razele lunii. Si-i puse mama numele Fat-Frumos din lacrima.
        Si crescu si se facu mare ca brazii codrilor. Crestea intr-o luna cat altii intr-un an.
        Cand era destul de mare, puse sa-i faca un buzdugan de fier, il arunca in sus de despica bolta cerului, il prinse pe degetul cel mic, si buzduganul se rupse in doua. Atunci puse sa-i faca altul mai greu, il arunca in sus aproape de palatul de nori al lunii; cazand din nori, nu se rupse de degetul voinicului.
        Atunci Fat-Frumos isi lua ziua buna de la parinti, ca sa se duca sa se bata el singur cu ostile imparatului ce-l dusmanea pe tatal sau. Puse pe trupul sau imparatesc haine de pastor, camasa de borangic, tesuta in lacrimile mamei sale, mandra palarie cu flori, cu cordele si cu margele rupte de la gaturile fetelor de-mparati, isi puse-n braul verde un fluier de doine si altul de hore, si, cand era soarele de doua sulite pe cer, a plecat in lumea larga si-n toiul lui de voinic.
        Pe drum horea si doinea, iar buzduganul si-l arunca sa spintece nourii, de cadea departe tot cale de-o zi. Vaile si muntii se uimeau auzindu-i cantecele, apele-si ridicau valurile mai sus, ca sa-l asculte, izvoarele isi tulburau adancul, ca sa-si azvarle afara undele lor, pentru ca fiecare din unde sa-l auda, fiecare din ele sa poata canta ca dansul cand vor sopti vailor si florilor.
        Raurile se cioraiau mai in jos de braiele melancolicelor stance, invatau de la pastorul imaparat doina iubirilor, iar vulturii, ce stau amutiti pe crestetele seci si sure a stancelor inalte, invatau de la el tipatul cel plans al jelei.
        Stateau toate uimite pe cand trecea pastorasul imparat, doinind si horind; ochii cei negri ai fetelor se umpleau de lacrimi de dor; si-n piepturile pastorilor tineri, razimati c-un cot de-o stanca si c-o mana pe bata, incoltea un dor mai adanc, mai intunecos, mai mare – dorul voiniciei.
        Toate stateau in loc, numai Fat-Frumos mergea mereu, urmarind cu cantecul dorul inimii lui, si cu ochii buzduganul, ce sclipea prin nori si prin aer ca un vultur de otel, ca o stea nazdravana.
        Cand era-nspre sara zilei a treia, buzduganul, cazand, se izbi de o poarta de arama si facu un vuiet puternic si lung. Poarta era sfaramata si voinicul intra. Luna rasarise dintre munti si se oglindea intr-un lac mare si limpede, ca seninul cerului. In fundul lui se vedea sclipind, de limpede ce era, un nisip de aur; iar in mijlocul lui, pe o insula de smarald, inconjurat de un crang de arbori verzi si stufosi, se ridica un mandru palat de o marmura ca laptele, lucie si alba – atat de lucie, incat in ziduri rasfrangea ca-ntr-o oglinda de argint: dumbrava si lunca, lac si tarmuri. O luntre aurita veghea undele limpezi ale lacului langa poarta; si-n aerul cel curat al serei tremurau din palat cantece mandre si senine. Fat-Frumos se sui in luntre si, vaslind, ajunse pana la scarile de marmura ale palatului. Patruns acolo, el vazu in boltele scarilor candelabre cu sute de brate, si-n fiecare ardea cate o stea de foc. Patrunse in sala. Sala era inalta, sustinuta de stalpi si de arcuri, toate de aur, iar in mijlocul ei statea o mandra masa, acoperita cu alb, talgerele toate sapate din cate-un singur margaritar mare; iar boierii ce sedeau la masa in haine aurite, pe scaune de catifea rosie, erau frumosi ca zilele tineretii si voiosi ca horele. Dar mai ales unul din ei, cu fruntea-ntr-un cerc de aur batut cu diamante si cu haine stralucite, era frumos ca luna unei nopti de vara. Dar mai mandru era Fat-Frumos. 
        – Bine-ai venit, Fat-Frumos! zise imparatul; am auzit de tine, da de vazut nu te-am vazut.
        – Bine te-am gasit, imparate, desi ma tem ca nu te-oi lasa cu bine, pentru ca am venit sa ne luptam greu, ca destul ai viclenit asupra tatalui meu.
        – Ba n-am viclenit asupra tatalui tau, ci intotdeauna m-am luptat in lupta dreapta. Dar cu tine nu m-oi bate. Ci mai bine-oi spune lautarilor sa zica si cuparilor sa imple cupele cu vin si-om lega fratie de cruce pe cat om fi si-om trai.Si se sarutara feciorii de-mparati in urarile boierilor, si baura, si se sfatuira.
        Zise imparatul lui Fat-Frumos:
        – De cine-n lume te temi tu mai mult?
        – De nimen-n lumea asta, afara de Dumnezeu. Dar tu?
        – Eu iar de nime, afara de Dumnezeu si de Mama-padurilor,o baba batrana si urata, care imbla prin imparatia mea de mana cu furtuna. Pe unde trece ea, fata pamantului se usuca, satele se risipesc, targurile cad naruite. Mers-am eu asupra ei cu batalie, dar n-am ispravit nimica. Ca sa nu-mi prapadeasca imparatia, am fost silit sa stau la invoiala cu ea si sa-i dau ca bir tot al zecelea copil din copiii supusilor mei. Si azi vine ca sa-si ieie birul.
        Cand suna miazanoaptea, fetele mesenilor se posomorara; caci pe miazanoapte calare, cu aripi vantoase, cu fata zbarcita ca o stanca buhava si scobita de paraie, c-o padure-n loc de par, urla prin aerul cernit Mama-padurilor cea nebuna. Ochii ei – doua nopti turburi, gura ei – un hau cascat, dintii ei – siruri de pietre de mori.
        Cum venea vuind, Fat-Frumos o apuca de mijloc si o tranti cu toata puterea intr-o piua mare de piatra; peste piua pravali o bucata de stanca, pe care-o lega din toate partile cu sapte lanturi de fier. Inauntru baba suiera si se smulgea ca vantul inchis, dar nu-i folosea nimica.
        Veni iar la ospat; cand prin boltile ferestrelor, la lumina lunii, vazura doua dealuri lungi de apa. Ce era? Mama-padurilor, neputand sa iasa, trecea peste ape cu piua cu tot si-i brazda fata in doua dealuri. Si fugea mereu, o stanca de piatra indracita, rupandu-si cale prin paduri, brazdand pamantul cu dara lunga, pana ce se facu nevazuta in departarea noptii.
        Fat-Frumos ospata ce ospata, dar apoi, luandu-si buzduganul de-a umar, merse mereu pe dara trasa de piua, pana ce ajunse lang-o casa frumoasa, alba, care sticlea la lumina lunii in mijlocul unei gradini cu flori. Florile erau in straturi verzi si luminau albastre, rosie-inchise si albe, iar printre ele roiau fluturi usori, ca sclipitoare stele de aur. Miros, lumina si un cantec nesfarsit, incet, dulce, iesind din roirea fluturilor si a albinelor, imbatau gradina si casa. Langa prispa stateau doua butii cu apa, iar pe prispa torcea o fata frumoasa. Haina ei alba si lunga parea un nor de raze si umbre, iar parul ei de aur era impletit in cozi lasate pe spate, pe cand o cununa de margaritarele era asezata pe fruntea ei neteda. Luminata de razele lunii, ea parea muiata intr-un aer de aur. Degetele ei ca din ceara alba torceau dintr-o furca de aur si dintr-un fuior de o lana ca argintul torcea un fir de o matase alba, subtire, stralucita, ce semana mai mult a o vie raza de luna, decat a fir de tort.La zgomotul usor al pasilor lui Fat-Frumos, fata-si ridica ochii albastri ca undele lacului.
        – Bine-ai venit, Fat-Frumos, zise ea cu ochii limpezi si pe jumatate inchisi, cat e de mult de cand te-am visat… Pe cand degetele mele torceau un fir, gandurile mele torceau un vis, un vis frumos, in care eu ma iubeam cu tine; Fat-Frumos, din fuior de argint torceam si eram sa-ti tes o haina urzita in descantece, batuta-n fericire; s-o porti… sa te iubesti cu mine. Din tortul meu ti-as face o haina, din zilele mele, o viata plina de desmierdari.
        Astfel, cum privea umilita la el, fusul ii scapa din mana si furca cazu alaturi de ea. Ea se scula si, ca rusinata de cele ce zisese, mainile ei spanzurau in jos ca la un copil vinovat si ochii ei cei mari se plecara. El se apropie de ea, c-o mana ii cuprinse mijlocul, iar cu cealalta ii desmierda incet fruntea si parul si-i sopti:
        – Ce frumoasa esti tu, ce draga-mi esti! A cui esti tu, fata mea?
        – A Mamei-padurilor, raspunse ea suspinand; ma vei iubi tu acuma, cand stii a cui sunt? Ea inconjura cu amandoua bratele ei goale grumazul lui si se uita lung la el, in ochii lui.
        – Ce-mi pasa a cui esti, zise el, destul ca te iubesc.
        – Daca ma iubesti, sa fugim atuncea, zise ea lipindu-se mai tare de pieptul lui; daca te-ar gasi mama, ea te-ar omori, si dac-ai muri tu, eu as inebuni ori as muri si eu.
        – N-aibi frica, zise el zambind si desfacandu-se din bratele ei. Unde-i muma-ta?
        – De cand a venit, se zbuciuma in piua in care-ai incuiat-o tu si roade cu coltii la lanturile ce-o inchid.
        – Ce-mi pasa! zise el repezindu-se sa vada unde-i.
        – Fat-Frumos, zise fata, si doua lacrimi mari stralucira in ochii ei, nu te duce inca! Sa te-nvat eu ce sa facem ca sa invingi tu pe mama. Vezi tu butiile aste doua? Una-i cu apa, alta cu putere. Sa le mutam una in locul alteia. Mamam, cand se lupta cu vrajmasii ei, striga cand oboseste: „Stai, sa mai bem cate-oleaca de apa!” Apoi ea bea putere, in vreme ce dusmanul ei numai apa. De aceea noi le mutam din loc: ea nu va sti si va bea numai apa in vremea luptei cu tine.
        Precum au zis, asa au si facut.
        El se rapezi dupa casa.
        – Ce faci, baba? striga el.
        Baba, de venin, se smulse o data din piua-n sus si rupse lanturile, lungindu-se slaba si mare pana-n nori.
        – A, bine ca mi-ai venit, Fat-Frumos! zise ea, facandu-se iar scurta, ia, acum hai la lupta, acu om vedea cine-i mai tare!
        – Hai!, zise Fat-Frumos.
        Baba-l apuca de mijloc, se lungi rapezindu-se cu el pana-n nori, apoi il izbi de pamant si-l baga in tarana pan-in glezne.
        Fat-Frumos o izbi pe ea si o baga-n pamant pana in genunchi.
        – Stai, sa mai bem apa, zise Mama-padurilor ostenita.
        Statura si se rasuflara. Baba bau apa, Fat-Frumos bau putere, s-un fel de foc nestins ii cutreiera cu fiori de racoare toti muschii si toate vinele lui cele slabite.
        C-o putere indoita, cu brate de fier, o smunci pe baba de mijloc si-o baga-n pamant pana-n gat. Apoi o izbi cu buzduganul in cap si-i risipi creierii. Cerul incarunti de nouri, vantul incepu a geme si a scutura casa cea mica in toate incheieturile capriorilor ei. Serpi rosii rupeau trasnind poala neagra a norilor, apele pareau ca latra, numai tunetul canta adanc, ca un proroc al pierzarii. Prin acel intuneric des si nepatruns, Fat-Frumos vedea albind o umbra de argint, cu par de aur despletit, ratacind, cu mainile ridicate si palida. El se apropie de ea si-o cuprinse cu bratele lui. Ea cazu moarta de groaza pe pieptul lui, si mainile ei reci se ascunsera in sanul lui. Ca sa se trezeasca, el ii saruta ochii. Norii se rupeau bucati pe cer, luna rosie ca focul se ivea prin sparturile lor risipite; iar pe sanul lui, Fat-Frumos vedea cum infloreau doua stele albastre, limpezi si uimite – ochii miresei lui. El o lua pe brate si incepu sa fuga cu ea prin furtuna. Ea-si culcase capul in sanul lui si parea ca adormise. Ajuns langa gradina imparatului, el o puse-n luntre, ducand-o ca-ntr-un leagan peste lac, smulse iarba, fan cu miros si flori din gradina si-i cladi un pat, in care-o aseza ca-ntr-un cuib.
        Soarele, iesind din rasarit, privea la ei cu drag. Hainele ei umede de ploaie se lipise de membrele dulci si rotunde, fata ei de-o paloare umeda ca ceara alba, mainile mici si unite pe piept, parul despletit si rasfirat pe fan, ochii mari, inchisi si adanciti in frunte, astfel ea era frumoasa, dar parea moarta. Pe acea frunte neteda si alba, Fat-Frumos presura cateva flori albastre, apoi sezu alaturi de ea si-ncepu a doini incet. Cerul limpede – o mare, soarele – o fata de foc, ierburile improspatate, mirosul cel umed al florilor inviosate o faceau sa doarma mult si lin, insotita in calea visurilor ei de glasul cel plans al fluierului. Cand era soarele-n amiazi, firea tacea si Fat-Frumos asculta fericita ei rasuflare, calda si umeda. Incet, se pleca la obrazul ei si-o saruta. Atunci ea deschise ochii inca plini de visuri, si-ntinzandu-se somnoroasa, zise incet si zambind:
        – Tu aici esti?
        – Ba nu sunt aici, nu vezi ca nu sunt aici? zise el mai lacrimand de fericire.
        Cum sedea el langa ea, ea-si intinse un brat si-i cuprinse mijlocul.
        – Hai, scoala, zise el desmierdand-o, e ziua-n amiaza-mare.
        Ea se scula, isi netezi parul de pe frunte si-l dete pe spate, el ii cuprinse mijlocul, ea-i inconjura grumazul si astfel trecura printre straturile de flori si intrara in palatul de marmura al imparatului.
        El o duse la imparatul si i-o arata, spuindu-i ca-i mireasa lui. Imparatul zambi, apoi il lua de mana pe Fat-Frumos, ca si cand ar fi vrut sa-i spuie ceva in taina, si-l trase la o fereastra mare, pe care vedea lacul cel intins. Ci el nu-i spuse nimica, ci numai se uita uimit la luciul lacului si ochii i se umplura de lacrimi. O lebada isi inaltase aripele ca pe niste panze de argint si cu capul cufundat in apa sfasia fata senina a lacului.
        – Plangi, imparate? zise Fat-Frumos. De ce?
        – Fat-Frumos, zise imparatul, binele ce mi l-ai facut mie nu ti-l pot plati nici cu lumina ochilor, oricat de scumpa mi-ar fi, si cu toate astea vin sa-ti cer si mai mult.
        – Ce, imparate?
        – Vezi tu lebada cea indragita de unde? Tanar fiind, as trebui sa fiu indragit de viata si, cu toate astea, de cate ori am vrut sa-mi fac sama… Iubesc o fata frumoasa, cu ochii ganditori, dulce ca visele marii – fata Genarului, om mandru si salbatic ce isi petrece viata vanand prin paduri batrane. O, cat de aspru este el, cat e de frumoasa fata lui! Orice incercare de a o rapi a fost desarta. Incearca-te tu!
        Ar fi stat Fat-Frumos locului, dar scumpa-i era fratia de cruce, ca oricarui voinic, mai scumpa decat mireasa.
        – Imparate pre luminate, din cate noroace-ai avut, unul a fost mai mare decat toate: acela ca Fat-Frumos ti-i frate de cruce. Hai, ca ma duc sa rapesc pe fata Genarului.
        Si-si lua cai ageri, cai cu suflt de vant, Fat-Frumos, si era sa plece. Atunci mireasa lui – Ileana o chema – ii zise incet la ureche, sarutandu-l cu dulce:
        – Nu uita, Fat-Frumos, ca pe cat vei fi tu de departe, eu oi tot plange.
        El se uita cu mila la ea, o mangaie, dar apoi, desfacandu-se din imbratosarile ei, se avanta pe seaua calului si pleca in lume.
        Trecea prin codri pustii, prin munti cu fruntea ninsa, si cand rasarea dintre stanci batrane luna cam palida, ca fata unei fete moarte, atunci vedea din cand in cand cate-o streanta uriasa atarnata de cer, ce incunjura cu poalele ei varful vreunui munte – o noapte sfarticata, un castel numai pietre si ziduri sparte.
        Cand se lumina de ziua, Fat-Frumos vede ca sirul muntilor da intr-o mare verde si intinsa, ce traieste in mii de valuri senine, stralucite, care treiera aria marei incet si melodios, pana unde ochiul se pierde in albastrul cerului si in verdele marii. In capatul sirului de munti, drept deasupra marii, se oglindea in fundul ei o mareata stanca de granit, din care rasarea ca un cuib alb o cetate frumoasa, care, de alba ce era, parea poleita cu argint. Din zidurile arcate rasareau ferestre stralucite, iar dintr-o fereastra deschisa se zarea, printre oale de flori, un cap de fata, oaches si visator, ca o noapte de vara. Era fata Genarului.- Bine-ai venit, Fat-Frumos, zise ea, sarind de la fereastra si deschizand portile maretului castel, unde ea locuia singura ca un geniu intr-un pustiu, asta-noapte mi se parea ca vorbesc c-o stea, si steaua mi-a spus ca vii din partea imparatului ce ma iubeste.
        In sala cea mare a castelului, in cenusa vetrei, veghea un motan cu sapte capete, care cand urla dintr-un cap se auzea cale de-o zi, iar cand urla din cate sapte, s-auzea cale de sapte zile.
        Genarul, pierdut in salbatecele sale vanatori, se departase cale de-o zi.
        Fat-Frumos lua fata in brate si punand-o pe cal, zburau amandoi prin pustiul lungului marii ca doua abia vazute inchegari ale vazduhului.
        Dar Genarul, om nalt si puternic, avea un cal nazdravan cu doua inimi. Motanul din castel mieuna dintr-un cap, iar calul Genarului necheza cu vocea lui de bronz.
        – Ce e? il intreba Genarul pe calul nazdravan. Ti s-a urat cu binele?
        – Nu mi s-a urat mie cu binele, ci de tine-i rau. Fat-Frumos ti-a furat fata.
        – Trebuie sa ne grabim mult ca sa-i ajungem?
        – Sa ne grabim si nu prea, pentru ca-i putem ajunge.
        Genarul incalica si zbura ca spaima cea batrana in urma fugitilor. In curand ii ajunse. Sa se bata cu el, Fat-Frumos nu putea, pentru ca puterea lui nu era in duhurile intunericului.
        – Fat-Frumos, zise Genarul, mult esti frumos si mi-e mila de tine. De asta data nu-ti fac nimica, dar de alta data… tine minte!
        Si, luandu-si fata cu el, pieri in vant, ca si cand nu fusese.
        Dar Fat-Frumos era voinic si stia drumul inapoi. El se reintoarse si gasi pe fata iar singura, insa mai palida si mai plansa ea parea si mai frumoasa. Genarul era dus iar la vanatoare cale de doua zile. Fat-Frumos lua alti cai din chiar grajdul Genarului.
        Asta data plecara noaptea. Ei fugeau cum fug razele lunii peste adancile valuri ale marii, fugeau prin noaptea pustie si rece ca doua visuri dragi; ci prin fuga lor auzeau miautele lungi si indoite ale motanului din vatra castelului. Apoi li se paru ca nu mai pot merge, asemene celor ce vor sa fuga in vis si cu toate acestea nu pot. Apoi un nor de colb ii cuprinse, caci Genarul venea in fuga calului, de rupea pamantul.
        Fata lui era infricosata, privirea crunta. Fara de-a zice o vorba, el apuca pe Fat-Frumos si-l azvarli in nourii cei negri si plini de furtuna ai cerului. Apoi disparu cu fata cu tot.
        Fat-Frumos, ars de fulgere, nu cazu din el decat o mana de cenusa in nisipul cel fierbinte si sec al pustiului. Dar din cenusa lui se facu un izvor limpede, ce curgea pe un nisip de diamant, pe langa el arbori inalti, verzi, stufosi raspandeau o umbra racorita si mirositoare. Daca cineva ar fi priceput glasul izvorului, ar fi inteles ca jelea intr-o lunga doina pe Ileana, imparateasa cea balaie a lui Fat-Frumos. ar cine sa inteleaga glasul izvorului intr-un pustiu, unde pana-atunci nu calcase picior de om?
        Dar pe vremea aceea Domnul imbla inca pe pamant. Intr-o zi se vedeau doi oameni calatorind prin pustiu. Hainele si fata unuia stralucea ca alba lumina a soarelui; celalalt, mai umilit, nu parea decat umbra celui luminat. Erau Domnul si sf. Petrea. Picioarele lor infierbantate de nisipul pustiului calcara atuncea in racoarele si limpedele parau ce curgea din izvor. Prin cursul apei cu gleznele lor sfasiau valurile pana la umbritul lor izvor. Acolo Domnul bau din apa si-si spala fata… Apoi sezura amandoi in umbra – Domnul cugetand la tatal sau din cer, si sf. Petrea ascultand pe cugete doina izvorului plangator. Cand se sculara spre a merge mai departe, zise sf. Petrea: „Doamne, fa ca acest izvor sa fie ce a fost mai inainte!”. „Amin!” zise Domnul, ridicand mana, dupa care apoi se departara inspre mare, fara a mai privi inapoi.
        Ca prin farmec peri izvorul si copacii, si Fat-Frumos, trezit ca dintr-un somn lung, se uita imprejur…
        Dar apoi isi aduse aminte ca fagaduise a rapi pe fata Genarului, ce stralucea in intunericul serei ca o uriasa umbra. El intra in casa… fata Genarului plangea. Dar cand il vazu, fata ei se-nsenina cum se-nsenina o unde de o raza. El ii povesti cum inviese; atunci ea ii zise: „De rapit, nu ma poti rapi pana ce nu-i avea un cal asemene cu acela ce-l are tatal meu, pentru c-acela are doua inimi; dar eu am sa-l intreb in asta sara de unde-si are calul, ca sa poti si tu sa capeti unul ca acela. Pana atunci insa, pentru ca sa nu te afle tata-meu, eu te voi preface intr-o floare. El sezu pe un scaun, iar ea sopti o vraja dulce, si, cum il saruta pe frunte, el se prefacu intr-o floare rosie inchisa ca visina coapta. Ea-l puse intre florile din fereastra si canta de veselie, de rasuna castelul tatalui ei.
        Atunci intra si Genarul.
        – Vesela fata mea? si de ce esti vesela? intreba el.
        – Pentru ca nu mai este Fat-Frumos ca sa ma rapeasca, raspunse ea razand.
        Se pusera la cina.
        – Tata, intreba fata, de unde ai calul d-tale, cu care umbli la vanat?
        – La ce-ti trebuie s-o stii? zise el incruntand sprancenele.
        – Stii prea bine, raspunse fata, ca nu vreau ca s-o stiu decat numai ia-asa, ca s-o stiu, pentru c-acu nu mai e Fat-Frumos sa ma rapeasca.
        – Stii tu ca nu ma impotrivesc tie niciodata, zise Genarul.
        Departe de-aicea, langa mare, sede o baba care are sapte iepe. Ea tine oameni care sa i le pazeasca un an (cu toate ca anul ei nu e decat de trei zile), si daca cineva i le pazeste bine, ea-l pune sa-si aleaga drept rasplata un manz, iar de nu, il omoara si-i pune capul intr-un par. Chiar insa daca pazeste cineva bine iepele, totusi, ea-l vicleneste pe om, caci scoate inimile din caii toti si le pune intr-unul singur, incat cel ce-a pazit alege mai intotdeauna un cal fara inima, care-i mai rau decat unul de rand… Esti multamita, fata mea?
        – Multamita, raspunse ea zambind.
        Totodata, insa, Genarul ii arunca in fata o batista rosie, usoara, mirositoare. Fata se uita in ochii tatalui sau, ca un om care se desteapta dintr-un vis, de care nu-si poate aduce aminte. Ea uitase tot ce-i spusese tata-sau. Insa floarea din fereastra veghea printre frunzele ei ca o stea rosie printre incretiturile unui nor.
        A doua zi Genarul pleca iarasi des-dimineata la vanatoare.
        Fata saruta murmurand floarea rosie si Fat-Frumos nascu ca din nimica inaintea ei.
        – Ei, stii ceva? o intreba el.
        – Nu stiu nimica, zise ea trista si punand dosul palmei pe fruntea ei, am uitat totul.
        – Insa eu am auzit tot, zise el. Ramai cu bine, fata mea; in curand ne vom vedea iar.
        El incaleca pe un cal si disparu in pustiuri.
        In arsita cea dogoritoare a zilei… vazu aproape de padure un tantar zvarcolindu-se in nisipul fierbinte.
        – Fat-Frumos, zise tantarul, ia-ma de ma du pana-n padure, ca ti-oi prinde si eu bine. Sunt imparatul tantarilor.
        Fat-Frumos il duse pana in padurea prin care era sa treaca.
        Iesind din padure, trecu iar prin pustiu de-a lungul marii si vazu un rac atat de ars de soare, incat nu mai avea nici putere sa se intoarca inapoi…
        – Fat-Frumos, zise el, arunca-ma-n mare, ca ti-oi prinde si eu bine. Sunt imparatul racilor.
        Fat-Frumos il arunca in mare si-si urma calea.
        Cand, inspre sara, ajunse la un bordei urat si acoperit cu gunoi de cal. Imprejur gard nu era, ci numai niste lungi taruse ascutite, din care sase aveau fiecare-n varf cate un cap, iar al saptelea fara, se clatina mereu in vant si zicea: cap! cap! cap! cap!
        Pe prispa o baba batrana si zbarcita, culcata pe un cojoc vechi, sta cu capul ei sur ca cenusa in poalele unei roabe tinere si frumoase, care-i cauta in cap.
        – Bine v-am gasit, zise Fat-Frumos.
        – Bine-ai venit, flacaule, zise baba sculandu-se. Ce-ai venit? ce cauti? Vrei sa-mi pasti iepele poate?
        – Da.
        – Iepele mele pasc numai noaptea… Uite, chiar de-acu poti sa pornesti cu ele la pascut… Fata hai! ia da tu flacaului demancatul ce i-am facut eu si porneste-l.
        Alaturi cu bordeiul era sub pamant o pivnita. El intra in ea, si acolo vazu sapte iepe negre stralucite – sapte nopti, care de cand erau nu zarise inca lumina soarelui. Ele nechezau si bateau din picioare.
        Nemancat toata ziua, el cina ce-i daduse baba s-apoi, incalecand pe una din iepe, mana pe celelalte in aerul intunecos si racoare al noptii. Dar incet, incet simti cum se strecoara un somn de plumb prin toate vinele lui, ochii i se painjinira si el cazu ca mort in iarba pajistei. El se trezi pe cand mijea de ziua. Cand colo, iepele nicaieri. El isi credea capul pus in teapa, cand vede iesind din padure-n departare cele sapte iepe alungate de un roi nemarginit de tantari si un glas subtire-i zise:
        – Mi-ai facut un bine, ti l-am facut si eu.
        Cand se intoarse cu caii, baba incepu sa turbe, sa rastoarne casa cu susu-n jos si sa bata fata, care nu era de vina.
        – Ce ai, mama? intreba Fat-Frumos.
        – Nimica, zise ea, mi-a venit si mie toane. Asupra ta n-am nimica… sunt foarte multumita. Apoi intrand in grajd, incepu sa bata caii, tipand: Ascundeti-va mai bine, bata-v-ar mama lui Dumnezeu, ca sa n u va mai gaseasca, uciga-l crucea si manance-l moartea!
        A doua zi porni cu caii, dar iar cazu jos si adormi pana ce mijea de ziua. Desperat, era sa ieie lumea-n cap, cand deodata vede rasarind din fundul marii cei sapte cai, muscati de-o gramada de raci.
        – Mi-ai facut un bine, zise un glas, ti l-am facut si eu.
        Era imparatul racilor.
        El mana caii-nspre casa si vede iar o priveliste ca-n ziua trecuta.
        Insa in cursul zilei roaba babei s-apropie de el si-i zise incet strangandu-l de mana:
        – Eu stiu ca tu esti Fat-Frumos. Sa nu mai mananci din bucatele ce-ti fierbe baba, pentru ca-s facute cu somnoroasa… Ti-oi face eu altfel de bucate.
        Fata, intr-ascuns, ii facu merinde, si-nspre sara, cand era sa plece cu caii, isi simti ca prin minune capul treaz.
        Spre miezul noptii se-ntoarse acasa, mana caii in grajd, ii incuie si intra in odaie. Pe vatra cuptorului in cenusa mai licurea cativa carbuni. Baba sta intinsa pe laita si intepenita ca moarta. El gandi c-a murit s-o scutura. Ea era ca trunchiul si nu se misca deloc. El trezi fata, ce dormea pe cuptor.
        -Uite, ti-a murit baba.
        – As! asta sa moara!? raspunse ea suspinand. Adevarat ca acu e ca si moarta. Acu-i miazanoaptea… un somn amortit ii cuprinde trupul… dar sufletul ei cine stie pe la cate raspinteni sta, cine stie pe cate cai a vrajilor umbla… Pana ce canta cocosul, ea suge inimile celor ce mor, ori pustieste sufletele celor nenorociti. Da, badica, maine ti se-mplineste anul, ia-ma si pe mine cu d-ta, ca ti-oi fi de mare folos. Eu te voi scapa din multe primejdii pe care ti le pregateste baba.
        Ea scoase din fundul unei lazi harbuite si vechi o cute, o perie si o naframa.
        A doua zi de dimineata i se implinise lui Fat-Frumos anul. Baba trebuia sa-i dea unul din cai s-apoi sa plece cu Dumnezeu. Pe cand pranzeau, baba iesi pana in grajd, scoase inimile din catesisapte cai spre a le pune pe toate intr-un tretin slab, caruia-i priveai prin coaste. Fat- Frumos se scula de la masa si dupa indemnarea babii se duse sa-si aleaga calul ce trebuia sa si-l ieie. Caii cei fara inimi era de un negru stralucit, tretinul cel cu inimele sta culcat intr-un colt pe-o movila de gunoi.
        – Pe acesta-l aleg eu, zise Fat-Frumos, aratand la calul cel slab.
        – Da cum Doamne iarta-ma, sa slujesti tu degeaba?! zise baba cea vicleana. Cum sa nu-ti iei tu dreptul tau? Alege-ti unul din caii isti frumosi… oricare-ar fi, ti-l dau.
        – Nu, pe acesta-l voi, zise Fat-Frumos, tinand la vorba lui.
        Baba scrasni din dinti ca apucata, dar apoi isi stranse moara cea harbuita de gura, ca sa nu iasa prin ea veninul ce-i rascolea inima pestrita.
        – Hai, ia-ti-l! zise-n sfarsit.
        El se urca pe cal cu buzduganul de-a umere. Parea ca fata pustiului se ia dupa urmele lui si zbura ca un gand, ca o vijelie printre volburele de nasip ce se ridicau in urma-i.
        Intr-o padure il astepta fata fugarita. El o urca pe cal dupa dansul si fugea mereu.
        Noaptea inundase pamantul cu aerul ei cel negru si racoare.
        – Ma arde-n spate! zise fata.
        Fat-Frumos se uita inapoi. Dintr-o volbura nalta, verde se vedeau nemiscati doi ochi de jeratic, a caror raze rosii ca focul ars patrundeau in rarunchii fetei.
        – Arunca peria, zise fata.
        Fat-Frumos o asculta. Si deodata-n urma-le vazura ca se ridica o padure neagra, deasa, mare, infiorata de un lung freamat de frunze si de un urlet flamand de lupi.
        – Inainte! striga Fat-Frumos calului, care zbura asemenea unui demon urmarit de un blestem prin negura noptii. Luna palida trecea prin nouri suri ca o fata limpede prin mijlocul unor visuri turburi si seci.
        Fat-Frumos zbura… zbura necontenit.
        – Ma arde-n spate! zise fata c-un geamat apasat, ca si cand s-ar fi silit mult ca sa nu spuie inca.
        Fat-Frumos se uita si vazu o bufnita mare si sura, din care nu straluceau decat ochii rosii, ca doua fulgere lantuite de un nor.
        – Arunca cutea, zise fata.
        Fat-Frumos o arunca.
        Si deodata se ridica din pamant un colt sur, drept, neclintit, un urias impietrit ca spaima, cu capul atingand norii.
        Fat-Frumos vajaia prin aer asa de iute, incat i se parea ca nu fuge, ci cade din inaltul cerului intr-un adanc nevazut.
        – Ma arde, zise fata.
        Baba gaurise stanca intr-un loc si trecea prin ea prefacuta intr-o funie de fum, a carei capat dinainte ardea ca un carbune.
        – Arunca naframa, zise fata.
        Fat-Frumos o asculta.
        Si deodata vazura in urma-le un luciu intins, limpede, adanc, in a carui oglinda balaie se scalda in fund luna de argint si stelele de foc.
        Fat-Frumos auzi o vraja lunga prin aer si se uita prin nori. Cale de doua ceasuri – pierduta in naltul cerului – plutea incet, incet prin albastrul tariei Miazanoaptea batrana, cu aripile de arama.
        Cand baba inota smintita pe la jumatatea lacului alb, Fat-Frumos arunca buzduganu-n nori si lovi Miazanoaptea in aripi. Ea cazu ca plumbul la pamant si croncani jalnic de douasprezece ori.
        Luna s-ascunse intr-un nor si baba, cuprinsa de somnul ei de fier, se afunda in adancul cel vrajit si necunoscut al lacului. Iar in mijlocul lui se ridica o iarba lunga si neagra. Era sufletul cel osandit al babei.
        – Am scapat, zise fata.
        – Am scapat, zise calul cu sapte inimi. Stapane, adaogi calul, tu ai izbit Miazanoaptea, de a cazut la pamant cu doua ceasuri inainte de vreme, si eu simt sub picioarele mele rascolindu-se nasipul. Scheletele inmormantate de volburele nasipului arzator al pustiilor au sa scoale spre a se sui in luna la benchetele lor. E primejdios ca sa umbli acuma. Aerul cel inveninat si rece al sufletelor lor moarte v-ar pute omora. Ci mai bine voi culcati-va, si eu pan-atuncea m-oi intoarce la mama, ca sa mai sug inc-o data laptele cel de vapaie alba a tatelor ei, pentru ca sa ma fac iar frumos si stralucit.
        Fat-Frumos il asculta. Se dete jos de pe cal si-si asternu mantaua pe nasipul fierbinte.
        Dar ciudat… ochii fetei se-afundase in cap, oasele si incheieturile fetei ii iesise afara, pielita din oachesa se facu vanata, mana grea ca plumbul si rece ca un sloi de gheata.
        – Ce ti-i? o intreba Fat-Frumos.
        – Nimic, nu mi-i nimica, zise ea cu glasul stins; si se culca in nasip, tremurand ca apucata.
        Fat-Frumos dadu drumul calului, apoi se culca pe mantaua ce si-o asternuse. El adormi; cu toate acestea,-i parea ca nu adormise. Pelitele de pe lumina ochiului i se inrosise ca focul, si prin ele parea ca vede cum luna se cobora incet, marindu-se spre pamant, pana ce parea ca o cetate sfanta si argintie, spanzurata din cer, ce tremura stralucita… cu palate nalte, albe… cu mii de ferestre trandafirii; si din luna se scobora la pamant un drum imparatesc, acoperit cu prund de argint si batut cu pulbere de raze.
        Iara din intinsele pustii se rascoleau din nasip schelete inalte… cu capete seci de oase… invalite in lungi mantale albe, tesute rar din fire de argint, incat prin mantale se zareau oasele albite de secaciune. Pe fruntile lor purtau coroane facute din fire de raze si din spini auriti si lungi… si incalicati pe schelete de cai, mergeau incet-incet… in lungi siruri… dungi miscatoare de umbre argintii… si urcau drumul lunei, si se pierdeau in palatele inmarmurite ale cetatii din luna, prin a caror feresti se auzea o muzica lunateca… o muzica de vis.
        Atunci i se paru ca si fata de langa el se ridica incet… ca trupul ei se risipea in aer, de nu ramaneau decat oasele, ca, inundata de o manta argintie, apuca si ea calea luminoasa ce ducea in luna. Se ducea in turburea imparatie a umbrelor, de unde venise pe pamant, momita de vrajile babei.
        Apoi pelita ochilor lui se inverzi.. se innegri si nu mai vazu nimica.
        Cand deschise ochii, soarele era sus de tot. Fata lipsea si aievea. Dar in pustiul arid necheza calul frumos, stralucit, imbatat de lumina aurita a soarelui, pe care el acu o vedea pentru-ntaia oara.
        Fat-Frumos se avanta pe el, si-n rastimpul catorva ganduri fericite ajunse la castelul incoltit al Genarului.
        De asta data, Genarul vana departe cale de sapte zile.
        El o lua pe fata pe cal dinaintea lui. Ea-i cuprinse gatul cu bratele ei si-si ascunse capul in sanul lui, pe cand poalele lungi ale hainei ei albe atingeau din zbor nasipul pustiei. Mergeau asa de iute, incat i se parea ca pustiul si valurile marii fug, iar ei stau pe loc. Si numai incet se auzea motanul mieunand din cate sapte capetele.
        Pierdut in paduri, Genarul isi aude calul nechezand.
        – Ce e? il intreba.
        – Fat-Frumos iti fura fata, raspunse calul nazdravan.
        – Pute-l-om ajunge? intreba Genarul mirat, pentru ca stia ca-l omorase pe Fat-Frumos.
        – Nu, zau, raspunse calul, pentru c-a incalecat pe un frate al meu, care are sapte inimi, pe cand eu n-am decat doua.
        Genarul isi infipse adanc pintenii in coastele calului, care fugea scuturandu-se… ca o vijelie. Cand il vazu pe Fat-Frumos in pustiu, zise calului sau:
        – Spune fratani-tau sa-si arunce stapanul in nori si sa vina la mine, ca l-oi hrani cu miez de nuca si l-oi adapa cu lapte dulce.
        Calul Genarului ii necheza fratini-sau ceea ce-i spusese, iar frate-sau i-o spuse lui Fat-Frumos.
        – Zi fratini-tau, zise Fat-Frumos calului sau, sa-si arunce stapanul in nori, si l-oi hrani cu jaratec si l-oi adapa cu para de foc.
        Calul lui Fat-Frumos necheza asta fratini-sau, si acesta azvarli pe Genarul pana in nori. Norii cerului inmarmurira si se facura palat sur si frumos, iar din doua gene de nouri se vedea doi ochi albastri ca cerul, ce rapezeau fulgere lungi. Erau ochii Genarului, exilat in imparatia cerului.
        Fat-Frumos domoli pasul calului si aseza pe fata pe acela al tatane-sau. O zi inca, si ajunsera in mandra cetate a imparatului.
        Lumea-l crezuse mort pe Fat-Frumos, si de aceea, cand se imprastie faima venirii lui, ziua-si muie aerul in lumina de sarbatoare si oamenii asteptau murmurand la faima venirii lui, cum vuieste un lan de grau la suflarea unui vant.
        Dar ce facuse in vremea aceea Ileana imparateasa?
        Ea, cum plecase Fat-Frumos, s-a inchis intr-o gradina cu nalte ziduri de fier, si acolo, culcandu-se pe pietre reci, cu capul pe un bolovan de cremene, planse intr-o scalda de aur, asezata langa ea, lacrimi curate ca diamantul.
        In gradina cu multe straturi, neudata si necautata de nimeni, nascura din pietris sterp, din arsita zilei si din secaciunea noptii flori cu frunze galbene si c-o coloare stinsa si turbure ca turburii ochi ai mortilor – florile durerii.
        Ochii imparatesei Ileana, orbiti de plans, nu mai vedeau nimica, decat i se parea numai ca-n luciul baiei, plina de lacrimile ei, vedea ca-n vis chipul mirelui iubit. Ci ochii ei, doua izvoare secate, incetase a mai varsa lacrimi. Cine-o vedea cu parul ei galben si lung, despletit si imprastiat ca cretii unei mantii de aur pe sanul ei rece, cine-ar fi vazut fata ei de-o durere muta, sapata parca cu dalta in trasaturele ei, ar fi gandit ca-i o inmarmurita zana a undelor, culcata pe un mormant de prund.Dar cum auzi vuietul venirii lui, fata ei se-nsenina; ea lua o mana de lacrimi din baie si stropi gradina. Ca prin farmec, foile galbene ale aleilor de arbori si ale straturilor se-nverzira ca smaraldul. Florile triste si turburi se-nalbira ca margaritarul cel stralucit, si din botezul de lacrimi luara numele de lacramioare.
        Imparateasa cea oarba si alba umbla incet prin straturi si culese in poale o multime de lacramioare, pe care apoi, asternandu-le langa baia de aur, facu un pat de flori.
        Atunci intra Fat-Frumos.
        Ea s-arunca la gatul lui, insa, amutita de bucurie, ea nu putu decat sa indrepte asupra-i ochii sai stinsi si orbi, cu care ar fi vrut sa-l soarba in sufletul ei. Apoi ea il lua de mana si-i arata baia de lacrimi.
        Luna limpede inflorea ca o fata de aur pe seninul cel adanc al ceurului. In aerul noptii, Fat-Frumos isi spala fata in baia de lacrimi, apoi, invalindu-se in mantaua ce i-o tesuse din raze de luna, se culca sa doarma in patul de flori. Imparateasa se culca langa el si visa in vis ca Maica Domnului desprinsese din cer doua vinete stele ale diminetii si i le asezase pe frunte.
        A doua zi, desteptata, ea vedea…
        A treia zi se cununa imparatul cu fata Genarului.
        A patra zi era sa fie nunta lui Fat-Frumos.
        Un roi de raze venind din cer a spus lautarilor cum horesc ingerii cand se sfinteste un sfant, si roiuri de unde rasarind din inima pamantului le-a spus cum canta ursitorile cand urzesc binele oamenilor. Astfel, lautarii maiestrira hore nalte si urari adanci.
        Trandafirul cel infocat, crinii de argint, lacramioarele sure ca margaritarul, mironositele viorele si florile toate s-adunara, vorbind fiecare in mirosul ei, si tinura sfat lung cum sa fie luminele hainei de mireasa; apoi incredintara taina lor unui curtenitor fluture albastru stropit cu aur. Acesta se duse si flutura in cercuri multe asupra fetei miresii cand ea dormea s-o facu sa vada intr-un vis luciu ca oglinda cum trebuie sa fie imbracata. Ea zambi cand se visa atat de frumoasa.
        Mirele-si puse camasa de tort de raze de luna, brau de margaritare, manta alba ca ninsoarea.
        Si se facu nunta mandra si frumoasa, cum n-a fost alta pe fata pamantului.
        S-au trait in pace si in liniste ani multi si fericiti, iar dac-a fi adevarat ce zice lumea, ca pentru fetii-frumosi vremea nu vremuieste, apoi poate c-or fi traind si astazi.
    </blockquote>
    <a href='file:///C:/Users/_DelL15_/Desktop/Tema%20pentru%20acasa%2028.02.222/Home%20page.html' title='Home page'>Pagina principala </a> 
     
</body>
</html>